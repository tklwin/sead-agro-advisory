---
layout: post
title: General - Soil And Plant Health
date: 2025-05-06 14:33:32 
categories: [Soil and Plant Health]
tags: [General]
source: ကိုယ်တိုင်အီးအမ်မွေးမြူနည်း.docx
---

## ကိုယ်တိုင်အီးအမ်မွေးမြူနည်း

ကိုယ်တိုင်အီးအမ်မွေးမြူရန် အောက်ပါနည်းများအတိုင်း လုပ်ဆောင်ပါ။

---

## လိုအပ်သော ပစ္စည်းများ

ဂါလံ (၂၀)ဆန့် အဖုံးပါ ပလပ်စတစ်ပုံးကြီး (၁)ပုံး

(၄)ဂါလံဆန့် အဖုံးပါ ပလပ်စတစ်ပုံး (၄)ပုံး

လက်ကိုင်ပါ ပလပ်စတစ်ခွက် (၁)လုံး

မွှေတံ (၁)ချောင်း

ထမင်းရည်+ဆန်ဆေးရည် (၃)ဂါလံ

ထန်းလျက်ညို (၁)ပိဿာ

ပဲဖတ်(သို့မဟုတ်) နှမ်းဖတ် (၁) ပိဿာ

ထန်းရည်ခါး (သို့) ဘီယာ (၁) လီတာ

နွားချေး (သို့) ကြက်ချေးအစို (၃)ပိဿာ

---

## ကိုယ်တိုင်အီးအမ်ပြုလုပ်ပုံ အဆင့်ဆင့်

ကိုယ်တိုင်အီးအမ်ကို အောက်ပါ အတိုင်း အဆင့်ဆင့်လုပ်ဆောင်ပါ။

---

## သဘာဝမြေဩဇာပုံး

ဦးစွာ နွားချေး (သို့) ကြက်ချေးအစို (၃)ပိဿာကို ဂါလံ (၂၀)ဆန့် ပုံးကြီးထဲသို့ ထည့်၍ ရေပြည့်လုနီးပါး ထည့်ပါ။

နေ့စဉ် မွှေပေး၍ ရင်မနားအောင် အဖုံးအုပ်ထားပါ။

ထိုပုံးကို သဘာဝမြေဩဇာပုံးဟု သတ်မှတ်ပါ။

---

## အီးအမ်ပုံး

ထမင်းရည်နှင့် ဆန်ဆေးရည်အရော (၃)ဂါလံကို အဝကျယ်ပုံးသန့်သန့်နှင့် နေ့စဉ် စုဆောင်းထားပါ။

စုဆောင်းထားသည့် ထမင်းရည်နှင့် ဆန်ဆေးရည်များ အချဉ်နံ့ထွက်လာချိန်တွင် (၄)ဂါလံပုံးအတွင်းသို့ ထန်းလျက်ညို (၁)ပိဿာ၊ ထန်းရည်ခါး (သို့) ဘီယာ (၁) လီတာ တစ်မျိုးမျိုးနှင့် ရောထည့်၍ (၃) ရက် ကြာအောင် မမွှေဘဲ အဖုံးပိတ်ထားပါ။

အီးအမ်ပုံးဟု သတ်မှတ်ပါ။

---

## နှမ်းဖတ်ချဉ်ပုံး

အီးအမ်ဖျော်ရည် စိမ်သည့်နေ့တွင် အခြားပုံးတစ်ပုံးဖြင့် နှမ်းဖတ်/ ပဲဖတ်တစ်မျိုးမျိုးကို ရေ (၃)ဂါလံဖြင့် စိမ်ပြီး မမွှေဘဲ အဖုံးပိတ်ထားပါ။

နှမ်းဖတ်ချဉ်ပုံးဟု သတ်မှတ်ပါ။

---

## အီးအမ်အားဆေးဖျော်ရည်

အီးအမ်ပုံးနှင့် နှမ်းဖတ်ချဉ်ပုံးများစိမ်ပြီး (၄) ရက်မြောက်နေ့တွင် အခြားပုံးခွံ (၂) ပုံးကို  ယူ၍ အီးအမ်နှင့် နှမ်းဖတ်ချဉ်တို့ကို ပုံး (၄) ပုံးထဲသို့ အညီအမျှ ခွဲထည့်ပါ။

ပုံးတစ်ပုံးချင်းထဲသို့ သဘာဝမြေဩဇာပုံးထဲမှ ကြက်ချေး/ နွားချေး စိမ်ရည်ကို ပုံးနှုတ်ခမ်းမှ လက်လေးလုံးခန့်အကွာထိ ရောစပ်ပြီး မွှေတံဖြင့် မွှေ၍ အဖုံးအုပ်ထားပါ။

ဤ(၃)မျိုးရောစပ်ပြီးသောနေ့မှ စ၍ တစ်ရက် (၂) ကြိမ် မွှေပေးပါ။

(၃-၄) ရက်အကြာတွင် ဖျော်ရည်မျက်နှာမျှင်၌ အဖြူရောင် မှိုမျှင်များ ဖွေးနေသည်ကို တွေ့ရမည်။

ဖျော်ရည်အရောင်မှာ နီညိုရောင်ဖြစ်ပြီး အနံ့မှာ ဆိုးရွားခြင်းမရှိဘဲ ချဉ်စူးစူးအနံ့ရှိရမည်။

Source: စိုက်ပျိုးရေးဦးစီးဌာန

---
